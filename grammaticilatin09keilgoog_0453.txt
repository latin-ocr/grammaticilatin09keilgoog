EXEMPLA ELOCV HONVM 443

cum nostro contuli et variationes exinde excerptas et margini adscriptas
notavi A2. In isto autem Apographo loca autorum, ubi inveniri possunt,
eodem modo ac in Burmanniano notata erant. Ex isto autem Apographo
suum non confecit Burmannus . patet id ex pag. 17. 99. 127. 169, ubi
plura habet Burmannianum exemplum’ . hoc Bondami codice, qui nuuc
est PerizonianuS, Martinus des Amorie van der Houven in specimine
litterario de nonnullis locis veterum scriptorum cum appendice de Arusiani
Messii exemplis elocutionum Amstelodami a. 1845 usus est et non nullas
codicis lectiones protulit . sed praeter Bondamum Santenius quoque a
Burmanno apographum libri acceperat, quod postea cum reliquis Santenii
libris in Berolinensem bibliothecam translatum est ibique nunc inter
Diezianos codices habetur 97.4. in eo quoque, sicut in Perizoniano, notae
Burmanni additae sunt, quibus alia manu praescripta sunt haec, ‘Arusianum
ex codice Philippi D'Orvillii descripserat Burmannus SecunduS, qui apo-
grapho sequentia sere adnotaverat' . ex Santenii copiis olim Martyni-Laguna
novam Arusiani editionem paravisse-dicitur, de quo Beierus in Cic. fragm.
orat. p. Scaur. p. 196 narrat haec, ‘Dudum ante Maium apographum‘
d'Orvillianum editioni paraverat adiectis Laurentii van Santen obss Io.
Aloys. Martyni—Laguna, multis exemplis (ut ipse mihi litteris significavit)
locupletius, Sed post obitum viri in relictis chartis nihil inventum est3
superstes tamen opus illud incendio fuerat? '

Ex eodem Heinsii apographo codex GudianuS, ex quo Lindemannus
Arusiani librum edidit, videtur ductus esse . is est in bibliotheca Woll'eu·
buttelana inter codices Gudianus 281, ipsius Gudii manu scriptus, ut
adnotatum est in codice, ‘Maris Gudius e msto cod. descripsi a. ClDIDCLlX'.
lectiones autem a Lindemanno ex eo prolatae cum Perizoniano codice
saepissime consentiunt3 quaedam vero etiam, quae in hoc coniecturae
loco adscriptae sunt, in Gudiano in continuitatem verborum receptae
leguntur . accuratius tamen de hoc codice non quaesivi, neque multum
interesse puto, ex quo sonte coniecturae, quibus in hoc, sicut in reliquis
apographis, scriptura archetypi saepe mutata est, ductae sint.

Postea Neapolitano codice usus est Ga ratoniuS, qui exempla Ciceronis
ex eo descripta habebat eaque in editione orationum Ciceronis saepe commemo·
ravit. eius verba sunt baec Cic. orat. v. Vll Neapoli a. 1786 praef. p. Vl, ‘ls
denique (Franciscus Gualterius) bis paucis diebus ex Neapolitano Arusiani Messi
codice, quem aedes possidet Apostolorum, rogatu meo elocutionum exempla
Tulliana descripsit. Quum enim grammaticos a Putschio conlectoS,
Quinctilianum, aliosque rhetoreS, Gellium, Nonium, Isidorum, Donatum,
Servium, Horatii, Lucani, Statii scholiastaS, et quidquid antiquorum potui,
diligenter adhibuerim, ad eos locos, quos ab iis productos a me tractari

oportebat, neque me, post aliorum operam in ea re, meam perdidisse
29*

