224 · BEDAE

librum eodem modo, quo nunc in manu scriptis codicibus fertur, scriptum
habebat, plurima recepit et Agroecii praecepta ordine litterarum disposita
fere omnia in suum librum transtulit. huc accedit magnus numerus ad·
notationum ,quae in definiendis differentiis vocabulorum vel elocutionum
similia significantium versantur, quarum adnotationum pars nunc etiam in
libris de differentiis qui manu scriptis libris traditi sunt invenitur. ea quae
de diversis significationibus verbi ser'o scripta sunt p. 2801 leguntur in
explanationibus Donati gramm. lat. v. lV p. 542, 24, quamquam eum librum
aliis locis a Beda adhibitum esse non inveni. sed illi in hac parte praeterea
parata fuerunt glossaria, in quibus cum latinis verbis composita erant
graeca, e quibus eas potissimum adnotationes recepit, quibus complura
verba latina, ut ea non diversa esse significatione doceret, uno graeco
reddi docuit. num orthographos a Cassiodorio ‘excerptos habuerit dubito.
nam et pauca sunt quae huc referri possint et ita comparata, ut ex alio
potius sonte videantur petita esse, p. 2797 praestolari coll. exc. Curt.
Valer. p. 157, 22, p. 2804 urqeo coll. exc. Papir. p. 164, 22 et de h
et v litteris in v. balvae p. 2779, excubiae et eccuviae p. 2785, libidi-
ποετις, lividuS, larba p. 2789, verbex p. 2804, quae in Martyrii' excerptis
tractata sunt. restant pauca quae, cum ab antiquioribus auctoribus petita
sint, nunc apud alios grammaticoS, quod sciam, non leguntur, in primis
11366, p. 2780 cupio et p. 2782 clamo cum exemplis Ciceronis et p. 2802
torques cum exemplis Livii et Ciceronis ea vero quae ipse Beda his quae
ab antiquioribus acceperat addidit in sermone librorum sacrorum et scrip·
torum ecclesiasticorum, quorum exempla apposuit, versantur. haec de
auctoribus quibus Beda usus est breviter dixisse nunc sufficiat. nam accura-
tius ea de re quaerere et unde quidque petitum sit indicare, ad historiam
quidem veterum grammaticorum per intimam aetatem latinarum litterarum
persequendam haud inutile est, ceterum ad res quae tractantur explicandas
opus esse non videbatur.

Alium de orthographia librum Putschius p. 2327 sqq. 6 codice
Bongarsii‚ qui nunc est Bernensis 338, primus edidit et pro eo de quo
modo dixi Bedae nomine inscripsit. nam cum illius codicis scriptura Putschii
editio ita consentit, ut dubitari nequeat quin ex eo expressa sit. eundem
librum postea Frobenius non cognita Putschii editione ex codice Salisbur-
gensi edidit in Alcuini operibus v. 11 p. 301 sqq. qua de re in praefatione
1. 6. scribit haec, ‘Beatum Alcuinum de orthographia scripsisse diserte
testatur vitae illius scriptor. similiter Trithemius libr. xi de viris illustri·
bus 0. S. Ben. cap. XXVI. et loannes Baleus Anglus cent. XI. script. Brit.
inter opera Alcuini recensent librum umun de orthographia. Latuit vero
hoc scriptum omnes etiam solertissimos bibliothecarum veterum scrutatores
ad hoc usque tempus; nec quae illius forma, methodus aut conditio esset,

