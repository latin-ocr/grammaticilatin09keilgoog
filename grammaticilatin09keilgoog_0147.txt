DE ORTHOGRAPHIA 137

supra in Velio Longo usus sum, et Monacensem 766, quem ex Veneto
codice Politianus descripsit. nam de reliquis apographis codicis Bobiensis
in hoc libro non quaesivi, sed Neapolitanum, quem in meum usum Gustavus
Meyncke descripserat, sequi satis habui, propterea quod huuc in aliis libris
accurate ex archetypo expressum esse expertus eram. Monacensem codicem,
qui solus alterius stirpis testis relictus est, ab Halmio ad me missum ipse
inspexi. in constituenda autem lectione praecipuam fldem habui Neapoli·
tano codici, cuius scripturam ita exhibui, ut, ubi ab ea recedendum esset,
omnem discrepantiam in adnotatione subiecta indicarem. quamvis multa
enim quae in eo corrupta sunt recte scripta legantur in Politiani apo-
grapho, tamen quam incerta huius libri fides sit, comparatis maxime iis
quae apud Cassiodorium leguntur facile apparet. nam et verba gramma·
,tici in eo saepe temere mutata et complura maxime in prima parte libri
addita sunt. huc accedit quod vetus codex non prorsus accurate a Poli-
tiano videtur descriptus esse. quare omnem eam scripturae discrepantiam
adscribere nolui, sed ea quae rectius in eo quam in Neapolitano codice
scripta erant vel aliquo modo memorabilia esse videbantur indicavi, alia
quae levioris momenti erant omisi. in exemplis vero verborum quaedam
etiam, quae rectius in eo scripta esse excerpta persuadere videntur, in
adnotatione potius exhibere quam in textum recipere consentaneum esse
duxi. in excerptis Cassiodorii cum tres codices adhibiti sint, quorum opti-
mus est BeruensiS‚ huius libri praestantia iam ipso ·Martyrii libro com-
parato certissime confirmatur. quare huius quidem scripturam in hac
quoque parte, sicut in aliis excerptorum partibus, integram indicavi. ex
reliquis duobus codicibus multa quae aperto vitio corrupta erant sine ullo
detrimento, ut puto, omissa sunt. denique quoniam multa quae in manu
scriptis Cassiodorii libris corrupta feruntur non erroribus librariorum sed
neglegentiae excerptoris tribuenda sunt'vel ex vitiosis codicibuS, quibus
Cassiodorius utebatur, ab illo repetita erant, huius quoque generis exempla
in bis Martyrii excerptis inveniuntur plurima, quorum partim in duobus
etiam Martyrii codicibus eodem modo corrupta leguntur, partim ex bis
facile emendari possunt. haec igitur in nova editione relinquenda erant,
quandoquidem emendata lectio iam ex ipsius grammatici libro peti potest.
quamquam difficile erat certam in ea ,re rationem tenere, neque multum
interesse putavi ut diversa vitiorum genera accurate distinguerentur.

De duobus gra‘mmaticiS quorum nomina praescripta sunt, Adamantio
et Martyri0‚ nihil memoriae proditum est. sed ab institutione Adamantii
patris sui se profectum esse in praefatione libelli dicit scriptor, cum regulas
scribendi ab illo acceptas in hanc commentarii formam redigeret. ex quo
sequi videtur nomen Martyrii, quod cum altero a Cassiodorio coniunctum
est, proprium fuisse filii, qui ipsum librum composuit. is porro in sub·

