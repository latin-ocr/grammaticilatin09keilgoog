370 DOSITHEI

nam parum probabile videtur ex uberioribus Dosithei commentariis ea
omnia postea a grammaticis excerpta et in hunc ordinem redacta esse .
neque tamen in editione ea omittenda putavi, propterea quod maxime in
verbis hoc loco congestis quaedam memoria baud indigna inveniuntur.
Sed quo rectius, quam adhuc a plerisque factum est, de ipso
Dositheo iudicetur, iam de reliquis libris qui vulgo eidem grammatico
tribuuntur pauca dicam. nomen igitur Dosithei magistri in uno Sangallensi
codice arti grammaticae praescriptum est. huic similis fuisse videtur codex
Bobiensis, qui in indice codicum Bobiensium a Muratorio antiq. Ital.‘v. ΙΙΙ
p. 817 edito decimo saeculo, ut illi videbatur, scripto commemoratus
est, librum I Dosithei de qrammatica . praeterea nulla huius grammatici
memoria extat . sed ex praescriptione codicis Sangallensis olim Cuiacius,
qui primus eo codice usus est, illud nomen ad ea omnia quae post artem
grammaticam scripta sunt transtulit . nam de Hadriani sententiis et epistulis
antea ab Hem-ico Stephano ex alio codice editis (cf. Vulean. thes, utriusq.
ling. p. 299) disputans scribit haec observ. l. XXI c. 5 p. 1001 ed. Colon.
a. 1591, ‘Quae sententia cum esset in editione Stephani imperfecta et
depravata, eam ita restitui ex bibliotheca S. Galli apud Helvetios, ubi in
calce Grammatices Dositbei Magistri sunt eiusdem Adriani Sententiae et
·Epistolae, hoc est, rescripta brevia longe emendatiora longeque plura,
⁴ quae omnia ad ius nostrum Civile pertinent, Graece et Latine conscripta,
ἐξ ὧν, ιιι ipse Dositheus praefatur, μείζων εὐχρηστία ἀκολουθεῖ
ἀνθρώποις, ἀπὸ τούτου τοῦ ἄρχοντος ἐγένετο καὶ λαλιότης, διὸ
ἀναγκαίως εἰσὶν ἆναγνωστέα, καὶ μνήμῃ παραδοτέα, εἰ μέντοι
θέλομεν ρωμαιστὶ λαλεῖν ἢ ἑλληνιστὶ χωρὶς αἰτίας’. eidem auctori
Cuiaeius fragmentum de iure , quod Petrus Pithoeus Mos, et Rom. leg.
coll. p. 122 ex eodiqe Claudii Puteani non addito nomine ediderat a. 1574*)‚
tribuit in editione codicis Theodosiani Parisina a. 1586 hae praeposita
inscriptione, ‘ex Dositbei Magistri Grammatica'. Pithoeus autem de eo fragmento
in praefatione scripserat haec, ‘Visum est etiam Puteano nostro bic adiicere
fragmentum illud Latinum toties a me laudatum, quod Graeculus magister
Omeliis suis et graecae linguae exercitationibus inter alia quaedam ex aliis
auctoribus initia librorum inseruerat’. deiude Goldastus ex codice
Sangallensi Hadriani sententias et epistulas edidit hoc titulo, ‘Dosithei
magistri liber 111 continens Divi Adriani Imp. sententias et epistolas’ . in

 

*) Apographum fragmenti, quod ex Puteani codice Pithoeus ediderat, ex eodem
codice, ut videtur, factum est in codice Leidensi Scaligerano 61 . ipsum Puteani
librum nunc etiam in Parisina bibliotheca extare, sed magna parte in fine
mutilatum, nuper indicavit A. Boucherie notices et extraits des manuscrits de
la bibliotheque nationale v. XXIII 2 p. 495 et 525 . nam Parisinum codicem
6503, olim ‘Iac. Puteani Cl. fil), ita invenit cum Scaligeri apographo con·
sentientem, ut illum hoc ipso libro tum, eum integer esset, usum esse adseveraret.

