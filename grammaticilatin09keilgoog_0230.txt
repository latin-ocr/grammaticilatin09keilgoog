220 ΒΕὺΑΕ

tua (p. 611, 17 ed. Halm), sequitur Pompeii commentarius in Donatum:
cf. gramm. lat. v. 1v p. XXXIII et V p. 84.

Lectiones trium codicum cum iis quae in priore scriptura non multo
post, ut videtur, mutata sunt integram indicavi, omissis quidem levioribus
scripturae discrepantiiS, quae nullius momenti in hoc praesertim scriptore
sunt. de ceteris codicibus, quorum magnus superest numerus, nou. quae-
sivi, neque certiorem eorum fidem esse putq quam eorum quos adhibui. ex
his autem in primis Monacensem secutus sum, quem et diligentius quam
reliquos duos scriptum esse inveni et ab Halmio ad me missum in ipso
opere faciendo excussi. quare huius potissimum scriptura accurate indicata
est. editorum exemplorum lectiones paucis locis adnotavi. editus autem
est hic liber primum cum aliis grammaticis Mediolani a. 1473, deinde a
Iano Parrhasio Mediolani a. 1504: cf. gramm. lat. v. IV p. IX et XLIV.
Parrhasii editionem secuti sunt qui postea vel cum aliis grammaticis vel
cum reliquis Bedae libris hunc librum ediderunt. neque is quis novissime
eum edidit, Gilesius Bedae op. v. VI p. 40 sqq, manu scriptos libros ad-
hibuit vel ad emendationem quidquam contulit.

Inscriptionem libri de arte metrica pro ea quae adhuc ex Parrhasii
editione propagata serebatur, 'de metrica ratione, restitui. nam et in anti-
quissimis codicibus ita inscriptus legitur et ipse Beda hoc nomine librum signi·
ficavit p. 2364, sed hoc interim nostro operi, quod de arte metrica eudi-
mus', satis esse putamus, eodemque modo in indice librorum a se editorum
post historiam ecclesiasticam ν. 111 p. 316 ed. Git, librum de orthographia
alphabeti ordine distinctum, item librum de metrica arte et huic adiunctum
de schematibus sive de tropis libellum. alterum illud, quod nunc vulgo
receptum est, in ¹ duobus veteribus libris inveni, codice Parisino 4841
decimo saeculo scripto, Bedae presbyteri de metrica ratione, et codice
’ Bononiensi undecimo saeculo scripto, incipit conyreyatio Baedae presbyteri
de metrica ratione inprimis de litteriS.

Restat ut de ratione libri et de auctoribus quos Beda secutus est
pauca dicam. incipit igitur institutionem a mensura syllabarum, de qua
post disputationem de litteris prooemii loco huic parti praepositam septem
capitibus disseruit. deinde de ipsis metris praecipiens uberrime hexametrum
dactylicum et coniunctum cum eo pentametrum versum tractavit. ad hos
enim versus omnia quae post brevem expositionem pedum metricorum item
septem capitibus scripta sunt c. 10—16 pertinent. sequuntur septem capita
de quibusdam metrorum generibuS, quibus recentiores poetae in canticis
et hymnis usi sunt. postremo de discrimine rhythmi et metri et de generi-
bus carminum in fine libri duobus capitibus breviter disputavit. ex anti·
quioribus autem grammaticis quos secutus est ipse nominavit hoS, Donatum
quater, p. 2350 de v littera, p. 2354 de liquentibus litteris et de vocali

