EXEMPLA ELOOVTIONVM 441

Parrhasio partim alia manu adscriptis coniecturis vel ipsis verbis mutatis
correcta est.

-Ex his duobus Parrhasii codicibus omnis Arusiani notitia ad eos qui
postea vel totum librum descripserunt vel singulos locos ex eo de·
prompserunt propagata est . horum primus fuit Ianus Pierius Vale·
rianuS, qui in castigationibus in Virgilium Romae a. 1521 primum editis
cum alios grammaticos, quos a Parrhasio acceperat, tum Arusianum
saepius commemoravit . de codice autem quo usus est scribit haec in
Verg. bucol. 1,80, ‘Sed hanc noctem agnoscit Arusianus Messus in eodem
Elocutionum libelle, qui falso sub alterius nomine circumfertur, cuius
legitimam inscriptionem inveni in Iani Parrhasii Bibliotheca' . deinde
N icolaus Heinsius a. 1647, tum cum per aliquot menses Neapoli versa-
batur, Parrhasii codices vidit et alterum eorum descripsit . qua de re in
duabus epistulis Neapoli ad 1. F. Gronovium datis scripsit haec syll. epist.
ed. Burm. v. 111 p. 181 die 20 Mai a. 1647, ‘Futurum video ut aestas
proxima hic mihi transigatur. Inveni enim Grammaticorum nonnullorum
hactenus ni fallor inedita, magno mihi usui futura, quae omnino velim
describere. Inter quos Volusianus MessuS, quem alii Cornelium Frontonem
volunt. Is fragmenta Ciceronis ac Sallustii multa citat, quae in eorum
operibus frustra quaerantur. ln phrasibus minus usitatis annotandis
potissimum occupatur, quas ex quatuor auctoribus selegit, Virgilio,
Terentio, ac iis, quos iam nominavi. Ubi Macrobii Saturnalia absolvero
(quorum veterrimus codex, sed non multum a vulgatis editionibus diversus),
ad Volusianum describendum transibo' . ib. p. 184 mense lunio a. 1647,
‘Nunc sum in describendo Arusiani Messi de elocutionibus libello, in ,quo
fragmenta Ciceronis et Sallustii multa’ . de eodem invento Isaacus Vossius
. ad N. Heinsinm scripsit ib. p. 569 et 579 . crant autem codices tum,
cum Heinsius eos videbat, in monasterio S. loannis in Carbonaria, in quo
libros Parrhasii ex hereditate Antonii Seripandi, cui ille eos legaverat, diu
servatos esse constat, priusquam in publicam bibliothecam delati sunt .

Heinsii apographum postea a multis usurpatum vel denuo descriptum
est . nam praeter ea quae ipse Heinsius in notis ad Ovidium, Vergilium,
Valerium Flaccum et in adversariis ex Arusiani libro edidit, ex eius
schedis petita sunt quae loannes Rhodius in lexico Scriboniano p. 344
de eo scripsit, ‘Abstine-1⁴ se illa re: Arusianus Messus MS in Exemplis
elocutionum, apud Clericos Regulares Neapoli . Cuius loco in quibusdam
codicibus perperam Cornelii Frontonis nomen scriptum observavit Nicolaus
Heinsius', et p. 379 ‘Proinde Nicolaus Heinsius vere apud Arusianum
Messum legit Erumpit se inde . Pro quo MS liber habet erumpit inde';
item quae de codice quodam Graevii Fabricius in indice bibliothecae
latinae v. lll p. 914 rettulit, ‘Arusiani Messii primi ordinis V. C. CR.

annun-101 namu vn. 29

