ARS GRAMMATICA 375

annum ducentesimum septimum vixisse olim oehlerus sibi persuaserat,
auctores non adhibuit, sicut supra dixi, tamen ratio disputandi, qua in
arte tractanda usus est, ab hac aetate aliena est . huc accedit nomen
Sacerdotis ter in exemplo positum (is enim iis grammaticis quos modo
dixi, hoc est quarto saeculo, non multo antiquior fuisse videtur, cf.
gramm. lat. v. vl p. 424) et nomen Donati in extremo libro appellatum .
quamquam de Donato quidem scio dubitari posse, utrum ea quae hoc
nomine apposito scripta sunt ab ipso Dositheo an ab alio grammatico post
eum addita sint.

Ergo ad artem grammaticam Dosithei definitio temporiS‚ quae genea-
logiae Hygini addita est, nullo modo pertinet . ad interpretamentorum
autem libros nomen grammatici, quod certe el qui se anno ducentesimo
septimo scripsisse fateatur tribui nequitJ ita tantum referri poterit, ut is varios
libros olim in graecum sermonem translatos collegisse et una cum glossis
verborum et nominum, quo uberiorem exercendi materiem discipulis
praeberet, grammaticae arti a semet ipso compositae adiecisse credatur .
neque tamen fides mauu scriptorum codicum hanc rationem commendat
vel certam causam praebet, cur a Dositheo potissimum haec omnia collata ‘
et composita esse dicamus, praesertim cum multa eius generis interpreta-
. menta nou additis nominibus auctorum in codicibus scripta ferantur.
annus tamen uni Hygini libro additus de reliquis quoque interpretamen-
torum libris valebit, si verum est hos omnes ab eodem auctore scriptos
et uno opere duodecim, ut videtur, librorum comprehensos esse.

