40 ‘ VELII LONGI

fecta eorum librorum notitia ad me pervenit, tam manifesto apparuerunt,
ut nullus dubitationi locus relictus esset. nam olim praeter Parrhasii
librum Vrsiniano quoque aliquam auctoritatem tribueram, quam nullam
esse apparet, postquam eum ex illo descriptum esse intellectum est. neque
maiorem fldem habere puto tres codiceS, quos praeter illos de quibus
dixi superesse novi, Neapolitanum alterum bibl. reg. 1v Α 12, Ambrosia·
num D 498 int, Bruxellensem, quamquam ex his unum Neapolitanum,
quem Iannellius l. c. descripsit, paulo accuratius cognovi. eius enim ali·
quam partem cum Putschii editione Stenderus contulerat. in hac igitur
parte librum cum altero illo ita consentientem inveni, ut non dubitem
quin ex hoc descriptus sit. ceterum neglegenter scriptus et plurimis locis
postea correctus esse dicitur. fuit autem ipse quoque, sicut is quem supra ’
dixi, Parrhasii, quod ‘indicat similis subscriptio in fine codicis, ‘Antonii
Seripandi ex Iani Parrhasii testamento’. Ambrosiani codicis indicem dedi
gramm. lat. v, vt p. 248. Bruxellensem in catalogo bibliothecae Bruxel-
lensis (Catalogue des manuscrits de la bibliotheque de Bourgogne) v. 1
p. 168 indicatum inveni ita, ειι. 8366 Velius Longus de orthographia·
Necessarium arbitror etc. saec. 17⁹.

Eodem genere codicum usi sunt viri docti, qui Longi librum, ante-
quam typis expressus erat, in quaestionibus' grammaticis adhibuerunt.
e quibus primo loco nominandus est loannes Pierius Valerianus, qui in
castigationibus in Virgilium Romae a. 1521 primum editis saepissime huius
grammatici mentionem fecit, codice, ut‘ videtur, usus Parrhasii. ab hoc
enim aliorum grammaticorum libros eum accepisse scimus. deinde loannes
Baptista Pius Bononiensis in annotationum posteriorum capite 1v (Gruter
lamp. v. ,Ι p. 396) de versu Terentii Phorm. V l, 15 disputans verba Verrii
Longi (nam ita‚dicit) p. 2213 inventi sunt tamen sqq., sed additis in
fine duobus versibus Plauti interpolata, citavit. de codice autem quo usus
est scribit baec, ‘Verrium hunc exactissimum Grammaticum ignotum scio,
nec manibus profanorum teri. In lucem e pulvereo latibulo extractus
pridem a viro literatissimo Georgio Merula, qui Mediolani docuit. Copia
Verrii huius Merulae contigit ex libraria Bobiensi characteribus Longobardis
ferme exolescentibus in scripturam Romanam reformatis. Ad me venit id
opusculum munere Alex. Gabuardi Parmensis auditoris mei, cum publice
Mantuae docerem, iuuenis antiquitatis studiosissimi'. denique Marcus Ver-
tranius Maurus in notis in Tac. ann. XI 14 (Lugduni a. 1569) de litteris
a Claudio inventis Longi testimonio p. 2235 usus est, ‘De tertia Velius
Longus hoc habet in lib. de orthographia, quem manuscriptum apud
Strossium egomet Romae legi: Claudius princeps, inquit, novam -— scribere’.

Primam autem huius libri editionem paravit Fulvius Vrsinus, qui
post notas ad Catonem Varronem Columellam de re rustica et lunii Phi—

