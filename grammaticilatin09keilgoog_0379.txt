ARS GRAMMATIOA 369

p. 178,34 scribit haec, sunt et aliae verborum seu coniuqale'onum obser-
vationes diversae, quas completis ordine partibus octo orationis deinceps
adiunaemus . de coniunctionibus cum certa verborum qualitate coniunctis
p. 47 eadem leguntur et apud Charisium p. 226‚11 et apud Diomedem p. 392‚1;
de usu et significatione praepositionum p. 42 et coniunctionum p. 50 apud solum
Diomedem p. 411‚14 et 417‚1 . in his apud Dositheum addita sunt haec, de
coniunctione si p. 48 quattuor exempla ex Hecyra Terentii, de coniunctione
quamquam p. 49 unum exemplum Ciceronis ex prima oratione in Catilinam
petitum, de coniunctione ne p. 50 item unum exemplum Sallustii ex bello
Catilinario, quae exempla ab aliis grammaticis citata non inveni. praeterea
. de praepositione p. 42 memorabile est nomen Sacerdotis in exemplo prae·
positionis ad scriptum, ad Sacerdotem . denique de interiectione p. 53
pauca ex arte Donati adscripto nomine grammatici addita sunt . ex his
autem quae dixi hoc apparere vole, Dositheum neque ex Charisii vel
Diomedis libris neque ex Bobiensibus excerptis ea quae cum his consen·
tiunt petivisse, sed ea omnia quae pariter apud hos grammaticos scripta
sunt ex antiquiore fonte hausta esse. nam ne Bohiensia quidem excerpta,
quae olim ‘ex arte Charisii excerpta' inscripsi, ex his grammatici libris
quos nunc habemus petita, sed ex antiquiore origine ducta sunt, quod
cum olim Christius Philol. v. XVIII p. 136 sqq. accurata disputatione
demonstravit, tum Dosithei libro comparato etiam certius confirmatur .
hahuit autem Dositheus eum librum, quem post Sacerdotem grammaticum
scriptum esse ex nomine eius ter in exemplo posito cognoscitur, in hanc
formam redactum, quam auctor excerptorum, quorum pars in Bobiensi
codice scripta est, usurpavit . ipse praeter graecam interpretationem, qua
ea quae excerpserat auxit, nihil aut pauca videtur addidisse.

Restat ut de iis dicatur, quae post grammaticam artem, quo loco et
in Sangallensi et in Monacensi codice scripta sunt, edidi . ex his igitur
idiomata verborum, quae grammatici dicere consueverunt, eundem con-
sensum cum Charisio et Diomede, quem modo in ipsa arte deprehendimus,
praebent . sequuntur varia exempla elocutionum, quorum maxima pars
per ordinem litterarum disposita in Neapolitano codice post Charisii libros
scripta est3 deinde duo commentarioli de genere poematum et de distinc-
tione cum Diomedis libro tertio p. 482 et secundo p. 437 ita consen·
tienteS, ut praeter mutatum saepius verborum ordinem nihil additum sit .
postremo loco indices verborum latinorum et graecorum scripti sunt,
atque ex his quoque multa simili ordine disposita in codice Charisii
leguntur . quamvis autem in his omnibus partibus quas dixi nihil inveniatur,
quod ei qui grammaticam artem composuit tribui nequeat, tamen, quoniam
eae neque cum illo libro cohaerent neque inter se certo ordine et consilio
coniunctae sunt, admodum dubium est, num eidem auctori debeantur .

