De differentiis vocabulorum multa a grammaticis scripta sunt, ex
quibus ea quae Putschius p. 2191 sqq. edidit recepi, nequid quod ab
illo editum esset in nova grammaticorum editione iure desideraretur . nam
Alcuini grammaticam, quam omisi, non puto a quoquam inter veteres
grammaticos desiderari . alterum autem de differentiis librum, qui est
apud Putschium p. 2203 sqq., Hagenus anecd. Helvet. p. 275 sqq. ex
Beruensihus codicibus auctum edidit . idem de aliis eiusdem generis libris
infima aetate scriptis et de codicibus in quibus ii inventi sunt disputavit
praef. p. CXVII sqq. sed illa quae dixi in vetere codice Bobiensi nunc
Neapolitano IV A 8 post Charisii artis grammaticae librum quintum scripta
sunt, ubi ordine membranarum perturbato et interpositis fragmentis
Charisii et Servii de metriS, sicut in descriptione eius* codicis gramm. lat.
v. 1 p. XI sqq. dixi, in tribus paginis s. 37* et s. 39 leguntur . in ipso
tamen differentiarum libello ista membranarum perturbatione nihil periisse
ex iis quae illo loco dicta sunt apparet . nam et praescriptio posita est
in extrema pagina s. 37 r., iucif) n-c· ρι’ Sec-un diffe' uerbo et nomina,
h. e. incipiunt hunc plura secundum differentiam verborum et nominum,
cui deinde subiciuntur differentiae s. 37* Inter ultionem sqq., et finis
scriptura codicis videtur significatus esse s. 39* hostia minor ω Ν Ν .

Ex eodem codice vel ex apographo ex eo facto Ianus Parrhasius hunc ’
librum una cum institutis artium et catholicis Probi primus edidit Vicetiae
a. 1509 eique Frontonis nomen praescripsit, Cornelii Frontonis de nomi-
num verborumque differentiis: cf. gramm. lat. v. IV p. IX . quamvis enim
scriptura codicis in edito exemplari plane accurate expressa non sit, tamen
ex hoc uno codice editionem ductam esse certum est . manifesta eius
rei indicia praeter corruptelas et lacunas codicis in editione repetitas ii
maxime loci praebent, in quibus detrita vel deleta defectu membranarum
scriptura non recte ab editore suppleta vel verba grammatici non intellecta
ratione, qua in scribendo librarius uti consueverat, transposita sunt . quare
dubitari nequit quin ea omnia quae in principe editione aliter atque in
manu scripto libro exhibita sunt coniecturae vel neglegentiae editoris
tribuenda sint. Parrhasii editio paucis mutationibusstactis in editione
Ascensiana Diomedis aliorumque grammaticorum a. 1516 repetita est . ex
hac expressa est Basileensis a. 1527 9 cf. gramm. lat. V. vl p. IX.

