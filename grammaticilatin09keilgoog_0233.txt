DE ARTE METR. ΕΤ ΒΕ ORTHOGR. 223

est, eandemque formam repetivit Gilesius Bedae op. v. Vl p. 1 sqq. nam
quamquam codicem Harleianum 3826 nono saeculo, ut ait, scriptum ad-
hibuerat, tamen pauca ex eo codice emendavit, reliqua ex editione Basi-
leensi a. 1563 expressit; codicis ,autem scripturam paucis locis in fine
editionis adnotavit. inter grammaticos autem hunc Bedae librum non inveni
receptum ante Putschium, qui eum tamquam incerti scriptoris librum, sed
Bedae vulgo tributum in fine operis p. 2775 sqq. collocavit. mihi vero
propositum ruit ut remota prava et saepe manca scriptura editorum exem-
plarium ad fidem manu scriptorum librorum lectionem revocarem. in quo
maxime Parisinum et Montepessulanum codicem secutus sum3 rarius Leiden-
sis codicis scriptura cum vulgata consentiens recipienda suit. lectiones
autem codicum accuratiuS, quam per se in hoc scriptore desiderabatur,
indicandae erant, propterea quod multa a Beda ex antiquioribus auctoribus
deprompta sunt, quae siquis cum iis quae nunc apud illos seruntur com·
parare vult, sciendum est, quid in libris manu scriptis legatur.

Antiquae autem eruditionis reliquias apud Bedam inventas in primis
Chai-isio et Diomedi deberi dixi gramm. lat. v. 1 p. xxm. a Charisia enim
et nomina grammaticorum, quaecumque in hoc libro leguntur, et plurima
veterum scriptorum exempla petita sunt. quamquam copiae veteris gram·
matici a Beda ita circumcisae sunt, ut pauca in his excerptis relicta sint,
quae ad corruptam in codice Charisii scripturam emendandam aliquam
utilitatem habeant. sed praeter ipsius Charisii librum Beda adhibuit ex-
cerpta similia Bobiensibus illis quae post Charisium edidi. nam et voca-
bula quaedam quae in his solis leguntur recepit, ut p. 2790 luter, p. 2795
proverbium, et exempla quae a Charisio omissa, in excerptis addita sunt
exhibuit, p. 2788 iuqa versum Vergilii, p. 2794 pax exemplum Sallustii:
cf. Charis. p. 33, 30. 32, 6 et exc. p. 550, 5. 548, 8. semel p. 2799
in v. sulphur et scrupulus ipse addidit exempla Vergilii et Terentii, quae
neque apud Charisium neque in excerptis leguntur, sed saepius ab aliis
grammaticis adhiblta sunt. cum Diomede praeter ea quae in initio libri
de notis litterarum scripta sunt maxime consentiunt adnotationes de prae·
positionibus ab et ex p. 2776, in p. 2788, pro p. 2794, super p. 2798,
sub p.. 2799 et de adverbio ut p. 2803: cf. Diom. p. 411 sqq. et p. 408, 10.
nam quae praeterea ad eundem auctorem referri possunt de nominihus et
constructione verborum leviora sunt et ab aliis etiam peti poterant. illa
vero de litteris et de praepositionibus etiam in arte Dosithei p. 13 sqq.
et p. 42 sqq. scripta sunt, et non nulla ex his accuratius quam ea quae
apud Diomedem leguntur cum excerptis Bedae consentiunt. quare haud
scio an haec vel ex ipso Dosithei vel ex simili libro potius quam a Dio·
mede repetenda sint. deinde vero Capri et Agroecii libri de orthographia
saepissime a Beda usurpati sunt. nam et ex orthographia Capri, quem

