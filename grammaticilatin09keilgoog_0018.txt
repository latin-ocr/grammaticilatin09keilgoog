8 TERENTH SCAVRI

Composui omnia quae adscripto Scauri nomine a posterioribus gram-
maticis ex eius libris recepta sunt. nam quae non nominato auctore ad
eius doctrinam probabiliter referri possunt sciens omisi. iam vero hic' de
orthographia liber non solum clausula subiecta p. 2262 haec sunt quae
maenti tempore sqq. ab iis -quae deinde sequuntur separatae, sed etiam
certo scriptoris consilio ita dispositus est, ut reliqua ad eum non perti-
nere appareat. nam quattuor posuit genera quibus scribendi ratio corrum-
peretur. quae postquam in principio libri una cum regulis emendandi
breviter descripsit et paucis exemplis comprobavit, mox praemissa dispu-
tatione de cognatione litterarum, quoniam in hac omnis de orthographia
quaestio versatur, per singulas libri partes copiosius persecutus est. et
primum quidem additis contra rationem litteris , deinde detractis iis quas
addi ratio iubebat multa corrumpi demonstravit et adiectis singulorum
vocabulorum quaestionibus illustravit. tum de mutatione litterarum simi·
liter disputavit. denique de conexione, quo genere ea quae in dividendis
syllabis peccarentur contineri voluit, pauca subiecta sunt. per omnia autem
genera cum saepe consuetudinem scribendi vel pronuntiandi pugnare cum
ratione videret, id egit ut aut a prava consuetudine rationem defenderet
aut ipsam consuetudinem certis legibus ex cognatione litterarum ductis
regi demonstraret3 raro propter soni iucunditatem aliquid consuetudini con-
cessit. saepius, maxime in prima parte libri, consuetudo antiquorum com-
memorata est. ᾖ

Ex antiquioribus grammaticis quibus Scaurus usus est Varronem ter
appellavit, p. 2255 de longis syllabis per i vel ei scribendi5‚ p. 2256 de
adspiratione in Gracchi nomine omittenda, p. 2261 de nominibus per ps
vel bs scribendis quae Wilmannsius de Varr. libr. gramm. p. 86 libris
de sermone latino tribuit ita, ut primum et tertium locum in primo libro,
secundum in tertio collocaret, propterea *quod bis potissimum libris con·
venire viderentur. praeterea inventum Spurii Carvilii p. 2253 et Accii
doctrinam de geminandis vocalibus p. 2255 commemoravit, quae ipsa quo-
que a Varrone recepisse videtur, sicut versus Lucilii p. 2255 adscriptos
ab illo petiverat. denique Santram una cum dissentiente ab eo Varronis
opinione nominavit p. 2256. reliquoS, quorum sententias attulit vel im·
pugnavit, nominatim non appellavit, sed generaliter quosdam multos alios
dixit. sed ex his quoque quibus nomen adscriptum non est permulta ad
Varronis doctrinam haud dubie reserenda sunt. quod quo certius appareret,
curavi ut ea quae ab aliis Varroni tribuerentur vel in libris de lingua
latina similiter praecepta essent in adnotatione indicarentur. facile autem
numerus eorum quae ex illius· doctrina repetenda sunt augeri poterit,
siquis ea comparaverit, in quibus alii qui iisdem sontibus atque Scaurus
usi de orthographia scripserunt cum illo consentiunt. nam in his quoque

 

 

