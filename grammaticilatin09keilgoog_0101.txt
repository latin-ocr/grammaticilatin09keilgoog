DE ORTHOGRAPHIA 91

demonstretur, quid propter consensum aliorum grammaticorum veteri auctori
iure vindicari possit, et quae vis his libellis tribuenda sit ad ea quae ah
aliis ex illo sonte derivata sunt indaganda. in editione autem ex magno
numero locorum qui huc pertinent eos adscripsi, in quibus nomen Capri
appellatum est vel qui ad emendandam et constituendam lectionem aliquid
conferunt.

Recentiorum autem grammaticorum studia, quibus libri ita mutati
sunt, ut admodum pauca ex vetere ubertate relinquerentur, cum aliis
indiciis tum eo apparent, quod in libello de orthographia saepe hexametris
versibus adstricta traduntur praecepta. quod primus Lachmannus in Lucret.
p. 357 animadvertit. quamquam autem in libris manu scriptis qui nunc
sunt omne hoc versuum artificium omissum et saepe etiam transpositis
vel omissis verbis deletum est, tamen vestigia numerorum satis certa etiam
nunc relicta sunt. e quibus haec in quibus integri versus aut ipsa codi-
cum scriptura servati erant aut sacili coniectura restitui poterant ad suos
numeros revocavi3 in aliis, in quibus non minus certa numerorum indicia
apparent, sed ad versus reconcinnandos vel supplendos maiore mutatione
opus suit, codicum lectionem retinere quam incertis coniecturis uti malui.

Apud grammaticos inferioris aetatis non inveni horum librorum mentio-
nem factam esse ante Agroecium, qui in epistula ad Eucherium episcopum,
cui suum librum dedicavit, p. 2265 Capri libellum de orthographia ab eo
ad se missum seque ea re commotum esse ut huic quaedam adicienda
subiceret scribit. Eucherium autem scimus episcopum Lugdunensem fuisse
ab anno 432 usque ad annum sere 450 vel 452. ad Agroecium data est
epistula Sidonii Apollinaris Vll 5 tum, cum ille ¹apud Senonenses episcopus
erat. hoc igitur tempore librum in hanc formam quae deinde codicibus
propagata est redactum esse putabimus, neque ab ipsius Eucherii studiis
illud negotium alienum fuit: in glossis quidem componendis et explicandis
eum operam collocasse scimuS, cf. Pitra spicil. Solesm. v. 111 praef. p. XVlll,
Loewe prodrom. corp. gloss lat. p. 170. ad unum autem librum qui est
de orthographia ea opera pertinebat: nam hunc dicit Agroecius l. c.‚ libellum
Capri de orthoqraphia misisti mihi, et deinde huic erqo Capri libello qui
est de orthoqraphia et de proprietate ac differentia sermonum quaedam
adicienda subieci· a Beda quoque, qui et ex Capri et ex Agroecii ortho-
graphia multa in suum librum recepit, minorem librum de dubiis verbiS,
nisi me fallit memoria, non inveni usurpatum esse. hunc igitur alteri,
aliquanto post quam is in hanc sormam redactus erat, adiectum esse dice-
mus, praesertim cum multo magis etiam quam ille alter mutilatus sit.

