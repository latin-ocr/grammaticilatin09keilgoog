518 [cosmam memoras]

Basileensem et Putschius et Georgius Fabricius ‘Grammaticorum veterum
libelli de proprietate et differentiis sermonis Latini’ Lipsiae a. 1569
secuti sunt, e quihus Putschius quidem pauca, Fabricius vero multa
sua coniectura mutavit. Fabricii editionem deinde Gothofredus in
auctoribus latinae linguae repetivit . postea inventis epistulis et ora·
tionibus Frontonis factum est ut hic quoque liber, quoniam inde a prin-
cipe editione nomine Frontonis inscriptus ferebatur, denuo ederetur. nam
primum Maius eum editioni Frontonis Mediolanensi adiecit; sed is praeter
paucos locos, in quibus antiquiores editiones adhibuit, Putschii editionem
expressit . deinde idem liber receptus est in editionem Berolinensem a
Niebuhrio et eius amicis iactam, in qua ButtmannuS, qui huic parti
operis praefuit, et lectiones priorum editionum et suas adnotationes, paucas
etiam Heindorfii adposuit . horum copiis denique Maius in Romana Frontonis
editione usus est.

Haec, quae mihi collatis inter se exemplaribus olim impressis facile
apparuerunt, enarravi, ut uno Neapolitano codice hunc libellum memoriae
proditum esse intellegeretur. ex quo simul illud apparet, nomen Fron·
tonis in principe editione additum nullam auctoritatem habere, sed vel a
Parrhasio vel ab eo qui apographum, quo ille utebatur, fecerat inventum
esse. eidem auctori ab Italis Arusiani Messii exempla elocutionum tributa
esse supra p. 444 dixi. de grammatica autem Frontonis doctrina ii· qui
hoc instituerunt Gellium, a quo saepe illius mentionem factam esse repe-
riebant, auctorem videntur secuti esse. non maiorem iidem habet Plinii
nomen, quod Lindemannus in fine editionis Charisii p. 176 posuit, cum
praescriptionem libri hoc modo scriptam exhiberet, Incipit nunc Pl.
Secundi differentia verborum et¹ nominum. ceterum qua aetate libellus
scriptus esset, quem paulo antiquiorem esse puto, quam plurimos qui
nunc supersunt commentarios de differentiiS‚ certius definiri posset, siquid
de Antonino grammatico p. 525,22 appellato compertum haberemus,

In nova editione lectionem ad sidem codicis Neapolitani, quem olim
cum Putschii editione contuleram, revocavi . in adnotatione subiecta et
codicis et principis editionis discrepantiam integram exhibui3 ex reliquis
editionibus ea quae memorabilia esse videbantur addidi . praeterea cum
Beda in orthographiam suam quaedam ex hoc libro recepisset, in altera
adnotationis parte locos illius qui huc pertinent omnes indicavi . in
eodem loco pauca ex codice Montepessulano 306 nono saeculo scripto
excerpta, quae ipsa quoque ex hoc libro petita sunt, posui . in eo codice
enim praeter alios de differentiis vocabulorum commentarios s. 36-58
legitur amplissimus de hoc genere liber ordine litterarum disposituS‚ quem
Duebneri opera descriptum habebam, incip. differentiae similium orationis
partium a Cicerone et ab aliis sapientibus viris in sensu et litteratura

 

 

