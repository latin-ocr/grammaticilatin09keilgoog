EXCERPTA 319

babile est Diomedem artem grammaticam boc nomine inscriptam usurpavisse
eiusdemque artis excerpta ad usum scholarum accommodata et in formam
interrogationis et responsionis redacta fuisse, quae in suum librum Audax
recepit. alia eorundem excerptorum recensio est, quae nunc in libris manu
scriptis partim Victorini partim Palaemonis nornine inscripta habetur, quam
a Mario Victorino prolectam, sed graviter depravatam et perturbatam esse
dixi gramm. lat. v. Vl p. XXIV. Scauri autem nomen nulla causa est cur
non ad veterem et nobilem grammaticum Q. Terentium Scaurum referatur,
quae fuit sententia Ritschelii opusc. philol. v. 11 p. 607. quamquam in
incerto relinquendum est, utrum Audax ea omnia quae apud Victorinum
omissa sunt ex excerptis Scauri receperit, an quaedam ab aliis auctoribus
petita addiderit . atque etiam ipsum Scauri librum, quo et Diomedes et
praeter hunc alii grammatici usi sunt, non puto incorruptam doctrinam
veteris grammatici, cuius nomen prae se ferebat, continuisse, sed more
grammaticorum mutatum fuisse. gravius vero illud est, quod multa ex
his quae ex Scauri copiis a Diomede vel ab Audace et Victorino deprompta
habemus ad Varronis doctrinam revocanda sunt. nam et nomen Varronis
bis apud Diomedem adscriptum est, p. 426, 21 de officiis grammaticae
et 439, 16 de latinitate, et alia satis certis indiciis ei vindicantur.
Palladii nomine, quod Audax in inscriptione libri post Scaurum posuit,
is liber, quem grammatici vulgo Probi nomine usurpaverunt, nos Priscianum
et Pompeium secuti instituta artium appellavimus, significari videtur. ex
hoc enim disputationes de tribus partibus orationis, coniunctione, praeÎ‡
positione, interiectione collectae sunt. sed in bis quoque disputationibus
quaedam inveniuntur, quae in codicibus eius libri non leguntur.

